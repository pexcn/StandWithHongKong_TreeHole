---
title: 47.從六月初開始一個人一路睇直播一路流眼淚
slug: newhkeradvice
date: '2019-12-06T21:12:00.0000000+01:00'
tags:
  - 失望 支持
summary: >-
  2000年代之前我都仲相信漸進改良呢條路徑嘅，但漸漸起疑並越黎越失望。全國上下朝住之前我以為嘅改良路徑嘅反方向極速飛奔。一直到08年全國歡騰時，目睹大陸廟堂上下以及民間可以完全忘記啱啱發生嘅災難，內心終於完全放棄堅守。將來某個時候呢個運動需要向外獲取支持，廣東話地區其實並非不可爭取。一如係香港你哋都要想辦法拉攏（淺）藍絲以壯大自己。
---
年紀上我係中字號青年。之前係大陸嘅時候，表面上為低端中產，內心係political stray dog，現時係住‘加’男（聲明同YouTube同名channel無關）。**從六月初開始一個人一路睇直播一路流眼淚，**老婆全家係西人佢哋最多表示口頭理解。依家見到有樹窿過黎湊下。



個人簡介：因為廣東地區之前一直相對開明，都仲有媒體監督政府呢味嘢，**2000年代之前我都仲相信漸進改良呢條路徑嘅，但漸漸起疑並越黎越失望。全國上下朝住之前我以為嘅改良路徑嘅反方向極速飛奔。**一直到08年全國歡騰時，目睹大陸廟堂上下以及民間可以完全忘記啱啱發生嘅災難，內心終於完全放棄堅守，開始準備走佬算撚數。



講番六月以來，曾經想開化身邊嘅兩種人：大陸北方嘅朋友同埋講廣東話嘅。對前一種淺嘗輒止因為要補習香港歷史基礎小常識都好難。佢哋未聽過‘歡樂滿東華’同幾百條熱線同時打入黎，可能當年係鄉下收咗捐款都唔知。**我對廣東話人群總體上更加失望，原因係對香港該知道嘅嘢，佢哋都應該瞭解。**



我明白依家省港之間乜狀態（唔該嗮大灣區運動搞臭個朵！），但係都斗膽提個建議：

**係將來某個時候呢個運動需要向外獲取支持，廣東話地區其實並非不可爭取。一如係香港你哋都要想辦法拉攏（淺）藍絲以壯大自己。**多謝。
