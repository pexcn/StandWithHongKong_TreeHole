---
title: 114.面對極權，任何抗爭都不為過。
slug: confronting-tyranny-no-resist-is-too-much
date: '2019-12-09T11:12:00.0000000+01:00'
tags:
  - StandWithHongkong resist
summary: >-
  即使呢一役打唔贏，唔緊要，人未死晒，哪怕無柴燒。禁得一時，心中嘅怒火未熄滅只能醞釀下次更大嘅反撲！一時氣餒係必然，但唔好絕望！期待有生之年睇到黎明來到，建設一個新嘅香港！香港人加油啊！反抗啊！
---
我都想講幾句打氣嘅話。我係廣東人，但從來唔會玻璃心代號入座自己係強國人或者蝗蟲。但都阻止唔到一樣有人會繼續噉講。



我係企喺廣東人嘅身份一路支持香港嘅抗爭，香港無義務幫其它地區民主建設中國，但廣東相對於中國其它地方係會開放啲自由啲，香港喺隔籬傍住係其中一個因素，所以如果香港淪陷咗，我自己嘅地方受到嘅打壓亦會更嚴重，開放程度亦會縮窄。我唔希望呢啲發生喺我嘅地方，**面對極權，任何抗爭都不為過**，所以我一路好支持你哋。身邊都有一班珠三角嘅朋友尤其是廣州人都有用實際行動支持緊大家，默默喺背後幫ig、twitter甚至微信朋友圈（用謹慎嘅文字）做文宣，亦有喺美國呢邊幫手組織搞撐香港嘅活動。你哋一啲都唔孤單！



**即使呢一役打唔贏，唔緊要，人未死晒，哪怕無柴燒。禁得一時，心中嘅怒火未熄滅只能醞釀下次更大嘅反撲！一時氣餒係必然，但唔好絕望！**佢哋漠視民意一味識得挑釁市民，以後只會使到行動同訴求升級，怪唔得市民，政府噉嘅行為產生噉嘅後果係必然趨勢。**期待有生之年睇到黎明來到，建設一個新嘅香港！香港人加油啊！反抗啊！**



平時睇live睇po唔止你哋會心噏，我哋廣東人亦會。祗能夠遠處睇live睇公海睇新聞冇得親身到現場幫手支持一樣難受，我哋都試過幾次喊到頂唔信，要相互打電話傾訴。



但最難頂嘅係一啲曾經以為佢哋係黃嘅朋友經過一番辛苦終於落咗香港，但呢件事竟然連出嚟摺紙鶴都唔出有啲直情變藍。
